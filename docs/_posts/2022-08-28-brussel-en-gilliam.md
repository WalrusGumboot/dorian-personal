---
layout: post
title: Brussel en Gilliam
category: entry

activiteiten: 9
emotie: 9
---

**20:27.** Een wat vroegere entry vandaag, aangezien ik nu op de trein zit en dat ook nog minstens een uur zal doen.

Bon, vandaag ben ik dus naar het schone Brussel gegaan samen met Dries en Felix :) Het was heel leuk om ze allebei eens in het echt te zien, dan voelt die connectie die je hebt opgebouwd toch net iets "echter", of zo.

Vanochtend heb ik snel ontbeten, een stuk van de afwas gedaan en ben toen snel naar mam gegaan om een les voor te bereiden. Die les heb ik om 12:00 dan maar gelijk gegeven, om daarna rond 12:50 terug naar pap te gaan omdat ik het treinticket vergeten was. Daarna was het op naar het station van Bilzen, waar ik met de fiets ongeveer 35 minuten over gedaan heb. Ik stond er dus ruim op tijd. Ik heb volgens mij wel een slag in mijn voorwiel, of er is alleszins iets goed fout mee, want ik voelde een periodieke hobbel wiens frequentie recht evenredig met mijn snelheid was. Tja. Ik hoop dat mijn fietslicht werkt zodadelijk, ik kom aan om 21:33 (als er geen vertragingen zijn, uiteraard) en tegen is het waarschijnlijk al wel redelijk donker. Nu goed, de N2 heeft verlichting, maar alles vanaf de Eigenweg tot Oude Vlijtingerweg is onbelicht. Ik zie wel.

Eens op de trein was het alleen maar in Hasselt overstappen naar de IC naar Blankenberge die volgens de NMBS-app volzet zou zijn, maar dat in de praktijk helemaal niet was. Een meevallertje dus. Dries stapte op dezelfde trein op, maar zat in een ander gedeelte van de trein. Oh well. Op het perron in Brussel-Centraal kwamen we elkaar tegen. Felix stuurde toen net dat hij op het Europaplein stond, zijn kapotte fiets in de hand. Na enkele minuten succesloos geprobeerd te hebben om de ketting er terug op te krijgen zijn we maar iets gaan drinken ergens.

De chemie zat, zoals die dat op Twitter ook zit, gelijk goed. Zelfde soort humor, overlappende interesses, gewoonweg heerlijk tout court. De film zelf was best leuk (je merkte dat drie Pythons eraan mee hadden gewerkt lmao, echt je typische absurdistische/surreÃ«ele film), en de filmzaal ook: het was nog een film op spoel, met alle lo-fi kwaliteit van dien. Zeer charmant in ieder geval.

Voorts zijn we al pratende naar de frituur gegaan, en dat was het dan eigenlijk ook wel; ik wou niet te laat thuis zijn en zoals het er nu uit ziet zal ik zeer op tijd thuis zijn.

Kortom een zeer fijne dag, heel aangenaam :)))

**23:09.** Voor ik slapen ga nog een snelle update: ben eindelijk thuis, Google Maps heeft me enorm omgestuurd langs Rijkhoven en Martenslinde in plaats van Waltwilder en Rosmeer, dus dat suckt. Heel vage situatie ook, ik moest ergens linksaf maar dat zag er gewoon straight up als een parking uit dus ben ik maar doorgereden langs een Basic Fit een of ander park in, ik moest continu bukken om mijn kop niet te stoten tegen lage takken. Oh ja en mijn voorlicht is stuk, dus ik heb basically heel de tijd mijn gsm's zaklamp gebruikt, maar je kunt er geen vijf meter ver mee kijken. Niets kan tippen aan dat gevoel van delirium wannneer je in een compkeet onbekende plaats blind bent en alleen maar af kunt gaan op een digitale stem, pure perfectie gewoon.

onderweg had ik uit de automaat bij de esso nog een flesje cola gekocht en half opgedronken, waarna ik 'm in de drankhouder van mn fiets stak wat fucking dom was want hij is er uitgevallen, dus ik ga morgen even de route terug afwandelen denk ik.

mijn benen zijn fucking moe en ikzelf ook dus ik ga slapen :)
