---
layout: post
title: weinig interessants te melden
category: entry

activiteiten: 5
emotie: 6
---

**21:35.** De derde entry alweer! Dat schiet lekker op. Ik heb vandaag, zoals de titel allicht zou doen vermoeden, vrij weinig gedaan. Het noemenswaardigste was nog wel een paar gesprekken met klanten. Eén ervan is een Indiër, waarmee ik ook al een live call mee gedaan heb. Hij wil graag Rust leren, en daar help ik hem zeer graag mee. De andere is de moeder van twee kinderen uit Melbourne, tegen wie ik een uurlijks tarief van €20 gedropt heb. Dat telt al snel op, zo. Als ik elke week Bob een les kan geven, plus de Indiër een les van een half uur tegen €10 en de kinderen tegen €20 maak ik €45 per week; lang niet slecht. Ik zou eigenlijk ook kunnen beginnen met cursussen verkopen. Dan heb ik één keer werk aan, en dan is het vanaf dan een kwestie van pAsSiVe iNcOmE (god wat haat ik die term).

In ander nieuws: pap heeft eigenlijk niet zo graag dat ik thuis al aan chemie begin, en mam is er ook niet zo voor te vinden. Da's mooi klote. Ik had nog zo gehoopt om het schuurtje om te kunnen bouwen tot klein lab, maar het mocht niet baten.

In nog ander nieuws: de datum van de repetitie voor Never Ending Summer, het reüniefestival van Summer Jam, is vastgelegd! Het is wel om tien uur 's ochtends in fucking Westerlo, dus als ik dat met het OV wil doen moet ik om 06:35 met mijn instrumenten in Bilzen staan. Yikes.

Buiten veel hype voor black midi op 1 november in de Trix te zien voelde ik vandaag niet veel. Dat wat ik al voelde was vooral een licht verlangen om de tijd terug te kunnen draaien tot pakweg januari, toen de dingen tussen Fien en mij nog goed liepen. Ik zit te veel met haar aan m'n kop, eigenlijk. Ik hou daar niet van, het zegt me dat ik toch nog niet ten volle heb geaccepteerd dat de dingen zo zijn gelopen zoals ze zijn gelopen (of misschien is 'geaccepteerd' hier niet het juiste woord; ik ben er ongelukkig mee, of ontevreden) en dat is geen fijne realisatie.

Gisterenavond rond elf uur begon Elisa Wauters, een meisje van twee jaar geleden op kamp, tegen me te chatten via Instagram. Het begon met zij die reageerde op een story waarin ik een flardje tekst gezet had (iets van "the hours that were hours / have hurt me before / yet none of the numbers / are next to your door"), ze zei dat ze het mooi vond. Wat gepraat over filosofie en interesses; zij heeft blijkbaar een enorme interesse voor de dood. Aanvankelijk gingen er nog niet echt alarmbellen rinkelen; ik bedoel, Alexis uit *Été 85* had ook een obsessie met de dood en toch was hij grotendeels oké. Maar ze begon meer en meer te praten over "hoe makkelijk het zou zijn om het allemaal te eindigen", waarna ik me zorgen begon te maken. Lang verhaal kort: ze heeft vaak zelfmoordgedachtes en doet aan zelfkastijding. Bon, het is niet het extreemste verhaal dat ik al via chat heb ontvangen (ik denk aan Circe bijvoorbeeld, yikes) maar het raakte me wel. Wat me dan vragen doet stellen is hoe... stereotiep haar beschrijving van depressie was. For the record: ik geloof haar wel, en ze heeft ook effectief psychiatrische hulp gezocht (helaas nooit voldoende gevonden), en allicht hoop ik dan eigenlijk dat ze liegt; maar goed, een vreemde situatie alleszins. Misschien moet ik maar een gedicht voor haar schrijven, of zo.
