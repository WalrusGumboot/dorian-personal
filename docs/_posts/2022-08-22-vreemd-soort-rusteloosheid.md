---
layout: post
title: vreemd soort rusteloosheid
category: entry

activiteiten: 4,5
emotie: 5
---

**21:13.** Entry nummer twee. Vandaag was het een ander soort gevoel dat me overviel en bezighield gedurende de dag. Het is moeilijk te beschrijven, maar dat is nu net waar ik dit project voor ben gestart: om ook de complexere en genuanceerde goings-on van mijn hersenen in woorden te vervatten.
Het komt er ruwweg op neer dat ik continu op zoek was naar grote, algemeen geldige uitspraken of slimme quips of gezegden over de mens, en bij uitbreiding de menselijke conditie. Dat is natuurlijk een compleet onzinnig project, want er zijn vrij weinig dingen die voor *iedereen* gelden. Het was dan ook geen succesvolle missie, althans, ik heb vandaag niks interessants of noemenswaardigs kunnen bedenken, maar ik zit wel de hele dag met een soort rusteloosheid.

Ik mis Fien niet. Maar ik mis de warmte en affectie. Ik heb vandaag mijn brief aan haar afgedrukt. Ik moet mijn t-shirt nog gaan ophalen, en haar nog twee bakjes geven, bakjes waarin ik een keer dingen had meegenomen die we samen gebakken hadden. Ik had vandaag ook een video gezien van een koppel dat iets deed. Ik weet al niet meer precies wat het is, maar het was in ieder geval een herinnering waar ik nog niet talloze keren over heen ben gegaan. Die herinnering was een soort boek op de boekenplank waar niemand ooit met hun vingers langs streelt. Het deed een beetje pijn, ook al weet ik eigenlijk niet goed waarom. En toch ben ik blij dat ik weg ben. En toch doet het pijn. Wat zit liefde toch vol met tegenstellingen.

Voor de rest heb ik wat geschreven, maar niks van belang, en ben ik eventjes naar de apotheker geweest. Ik moet pap echt nog een keer vragen wat voor glaswerk we hier nog hebben liggen. Ik ben begonnen aan een soort Notion-document, waarin ik mijn volledige denkproces betreffende studiekeuze probeer te vervatten. De twijfel tussen chemie en informatica wordt steeds sterker, en ook al gaan we er uiteraard wel genoeg hulp bij krijgen op school wil ik toch zelf ook genoeg tijd in steken. Het is immers een keuze die een groot deel van mijn leven gaat be√Ønvloeden. Nadat ik klaar ben met deze entry ga ik daaraan verder werken.

Ik vraag me af of ik geen baat zou hebben bij terug wat routine. Ik wil een baan, maar ik wil ook wel iets dat ruwweg bij mijn interesses aansluit; wat dat betreft ben ik te goed gewend, met mijn lessen. Ik wil er goed uit zien, maar ik heb de zelfdiscipline niet om een trainingsschema aan te houden. Ik heb iets externs nodig. Een deel van me wilt meegaan in Aoghans plan om het Fien te laten spijten dat het niets meer is tussen ons, maar dan doe je het niet voor jezelf (ook al klinkt Fien zien lijden op het moment best wel aanlokkelijk). Ik wil er ook vooral niet te breed of gespierd uit gaan zien. Lastiger om dan fem te presenteren.

Dat doet me er trouwens wel aan denken: ik ga de 27ste naar de Wamaki's in Sint-Lambrechts-Herk, hoogstwaarschijnlijk samen met Leaf! Een mooi vooruitzicht in ieder geval.

Dat was het wel zo'n beetje voor vandaag.

