---
layout: post
title: Jarig
category: entry

activiteiten: 1
emotie: 1
---

**14:48**. Een vreemd tijdstip voor een entry, maar afijn.

Ik ben vandaag zeventien geworden. Niet dat dat eigenlijk zo heel bijzonder is. Voor de rest zijn er enkele interessante ontwikkelingen gaande in mijn leven.

Allereerst ben ik de afgelopen paar dagen erg ziek geweest, met een soort toestand van delirium tot gevolg. Vooral gisteren heb ik me erg zwak gevoeld. Vannacht heb ik een ijlachtige koortsdroom over Joodse mystiek en het zorgvuldig construeren van mijn naam uit oude Bijbelse geschriften (wat dat ook moge betekenen, ik snapte er geen flikker van), gisteren ging het dan weer over een gecompliceerd type tastbare machine die als metafoor voor de ziekte fungeerde. Gare shit in ieder geval, ik hoop dat het er nu wel klaar mee is.

Daphne vindt mij niet leuk op een romantische manier; dat heeft Calleigh me laten weten. Ik ben niet verbaasd en een deel van me zegt ook 'wat niet is kan nog komen', maar aan de andere kant is het iets om genoegen mee te nemen. Het is een beetje ridicuul om te blijven 'strijden' voor een relatie, en bovendien ervaar ik nu ook een flinke hoop desillusie bij vlagen, zoals dat gaat. Ik denk dat ik het te snel gedaan heb; te snel, te veel, zoals altijd. Daphne had me te snel door met de gedichten die niet metaforisch *genoeg* waren, misschien heeft dat haar afgeschrikt.

Een ander ding is dus de openbaringen van Aoghan en Fien en Calleigh en welk voor een dramatische voortvloeisels dat dan heeft. Ter samenvatting: Aoghan blijkt dus al enkele maanden... *meer dan amicabel* te zijn met Fien (met haar uitgaan, bij haar slapen, etc) en bijgevolg heeft Calleigh het uitgemaakt; tegenwoordig praten zij en ik best vaak. Iets opmerkelijks is dat er een zekere mate van teaserigheid in onze berichten zit, ook al is ze op het moment uit op Luuk. Er is en blijft iets fundamenteel vreemds aan "good boy ;)" genoemd te worden, en vice versa om iemand gehoorzaam te noemen. I guess dat ik tot een romantische hiÃ«rarchie wil behoren, en dan boeit het me eigenlijk nog niet eens zo veel aan welke kant. Ze had me ook gevraagd of ik langs kon komen voor wiskundebijlessen, waarbij ik dan ook nog 's voor haar zou koken. Vreemde toestanden in ieder geval.

Er is nog wel wat meer gaande (ben in *Ulysses* begonnen!) maar niets dat echt noemenswaardig genoeg is. Ik heb er ook de energie niet meer voor.
