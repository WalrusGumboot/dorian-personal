---
layout: post
title: zinnige dingen en kutgevoelens
category: entry

activiteiten: 7
emotie: 4
---

**22:29.** En alweer de zesde, denk ik. Vandaag heb ik effectief wat gedaan, dus dat helpt bij het schrijven.

Allereerst: ik heb me eens een wandelingetje gemaakt. Pap was naar een repetitie/session zero met een aantal muzikantvrienden van hem, dus van ongeveer half drie tot half negen waren Jesse en ik alleen thuis. Jesse en ik kregen ruzie over nonbinair zijn (zonder dat het direct over mij ging, het ging over Circe en dat zit me alsnog niet lekker maar ja ik hoop dat hij het ooit zal snappen) en dus ben ik er maar eventjes uit gegaan. Ik ben gaan wandelen, naar Rosmeer, om daar de Vlaams Belang Jongeren-sticker er af te halen.
Voor ik vertrok wou ik de camera van opa meenemen, om foto's mee te maken (uiteraard). Ik kon de oplader van de batterij niet vinden (ik heb minstens een kwartier gezocht, ook) en kwam dus niet veel verder. Uiteindelijk heb ik mijn nieuwe schetsboek (dat ik van Aoghan gekregen had op het tuinfeest) en een aantal pennen meegenomen, iets waar ik achteraf gezien beter een tas voor meegenomen had. Ik had halverwege de wandeling *The Place Where He Inserted The Blade* van Black Country, New Road opgezet. Hun nieuwe album *Ants From Up There* heeft me tot nu toe niet echt wat gedaan, maar van dat nummer begon ik spontaan te huilen. Toch best een krachtige track, dus. "You're scared of a world where they need you, so you never made nice with the locals" is een enorm goeie lyric.
Op een gegeven moment kwam ik bij een kruisbeeldje met een bank en begon ik dus te tekenen. De conclusie is dat mijn observationeel tekenen-skills heus wel eens bijgeslepen mogen worden, want het was echt afschuwelijk slecht.

Voorts ben ik naar de frituur gegaan. Het is ergens best wel zielig als het hoogtepunt van je dag eruit bestaat om frieten te gaan halen, maar men moet trots zijn op iets, h√®.

Verder heb ik nog wat verder geschreven aan het verhaal over Ishmael, ook al heb ik echt geen idee hoe ik er mee verder wil gaan. Dat is natuurlijk het nadeel van in medias res beginnen aan een stuk met twee personages die je nog moet uitwerken en die al een verleden hebben: je kunt niet echt in de flow van het schrijven blijven, aangezien je eerst die hele voorgeschiedenis moet gaan verzinnen. Maar goed, ik kom er wel uit. Ook heb ik wat trompet geoefend, hetgeen iets stroever ging dan ik gehoopt had (mijn embouchure is niet wat het geweest is) dus daar moet ik voor de lessen terug beginnen wel aan werken, maar dat komt wel goed.

Morgen heb ik een les met Bob waar ik erg naar uitkijk, en vooral: DE WAMAKI'S SAMEN MET LEAF!!!! AAHHHHH ik kijk er zo enorm hard naar uit, enerzijds om Leaf weer te zien en anderzijds natuurlijk omdat de Wamaki's gewoon een knalgoeie band zijn. En daarbovenop komt nog eens naar Brussel gaan met Felix en Dries overmorgen. Goeie vooruitzichten dus :)