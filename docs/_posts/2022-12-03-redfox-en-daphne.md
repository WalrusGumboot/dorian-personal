---
layout: post
title: Redfox en Daphne
category: entry

activiteiten: 10
emotie: 10
---

**23:30.** Het is weer eens veel te lang geleden en er is weer veel te veel gebeurd, dus bij deze een update over mijn leven, te beginnen bij vandaag. Redfox organiseert tijdens de examenperiode namelijk een aantal dagen waarop je kunt studeren in een rustige omgeving met leeftijdsgenoten en waarbij er goed voor je gezorgd wordt; zo ook vandaag in Leuven aan de Tiensevest 50 in het hoofdkwartier van de PVDA. Ik hoorde er enkele dagen geleden van en besloot dat het wel eens leuk zou zijn om daar bijles te geven (allemaal leuk en wel om over mutual aid te praten, maar daad moet bij woord gevoegd worden, verdomme) en dus vertrok ik vanochtend in aller haast naar het station van Bilzen. Eens in Leuven aangekomen om 10:40 (na vertraging doordat de IC naar Leuven en Blankenberge niet reed) begaf ik me naar wat nu met voorsprong mijn favoriete gebouw in heel Leuven is. Ik werd er door Bram (met wie ik al eerder contact gehad had) zeer warm ontvangen met een koffietje, en ging daarna naar boven waar al een meisje zat: dat meisje heette Lola, knap en zeventien, en natuurlijk kneiterlinks. Aanvankelijk praatten we niet zo veel, maar na de middagpauze verliep alles veel vlotter; maar goed, ik loop op mezelf vooruit.  
Twee andere meisjes wier naam ik niet weet kwamen na ongeveer tien minuten ook binnen. Een ervan kwam me om een of andere reden enorm bekend voor, maar ik kon er maar geen vinger op leggen. Rond 11:20 belde Ayaan me om te laten weten dat ze in Leuven was, ik heb een tijdje buiten gestaan om haar tot in het gebouw te zien te krijgen want ze kon het niet vinden. Precies op dat moment is Bram naar zijn werk vertrokken en enkele minuten later was Arne daar. Ik heb Ayaan dan chemieles gegeven tot de middagpauze die om 12:45 was.  
We gingen toen met z'n allen naar beneden en maakten onszelf wat broodjes; Arne had allerlei soorten beleg en fruit gehaald. Toen begon het gesprek wat meer op gang te komen; ik maakte redelijk veel grappige opmerkingen en voelde me erg gewaardeerd als persoon :) Is dat nu wat ze noemen 'charisma'? Is alles wat nodig is een haarelastiek rond je pols, een scheerbeurt en de wil om mensen te helpen?
Na buiten een paar spelletjes (tik-tak-boem en Pang) gespeeld te hebben gingen we terug naar binnen. Ik heb Lola even geholpen met haar biologie en heb haar mijn samenvatting van vorige juni doorgestuurd aangezien dat over precies de dingen die ze nodig had ging. Ik zou niet per se zeggen dat er 'een klik' was, maar we schoten wel zeker goed op met elkaar. Pieter-Jan was ondertussen ook beneden.  
Rond half vijf vertrok Ayaan, niet veel later Lola en weer enkele minuten later de andere twee. Eenmaal beneden heb ik nog even met Pieter-Jan gesproken. Hij heeft me toegevoegd aan de WhatsAppgroep van Redfox Leuven, zodat ik ook op de hoogte ben van de dingen die ze organiseren.

Na de studeersessie die me een enorm gevoel van gemeenschapszin en weldaad gaf ben ik nog even naar de Bilbo Records op het Ladeuzeplein gegaan (Leuven is sowieso heel gezellig maar wanneer het donker is en de feestdagverlichting aan gaat toch nog een stuk gezelliger) waar ik de nieuwe plaat van Warhaus gekocht heb. Op een gekke manier voelt alles dat ik ooit met Fien gedaan heb en nu alleen opnieuw doe als een soort overwinning, waarin ik blij terugkijk op onze herinneringen.
De treinrit naar huis verliep zonder veel interessants.

Dat brengt mij dan tot bij nu, wanneer ik hier in mijn bed lig met m'n kruik.

## Uitgekomen

Gisteren ben ik uitgekomen als non-binair bij pap. Hij had er vrij veel begrip voor, maar de manier waarop het gebeurde laat veel te wensen over. Na de muziekles staat daar opeens de Volvo V70 met kenteken 1-PFU te wachten, in plaats de Dacia Dokker met kenteken 1-ENL-311. Pap opende het gesprek niet met "en, hoe was de les?" maar met "en, hoe staat de rok?" wat mij dus al volledig van mijn stuk bracht. Voor het hele non-binaire had hij nog wel begrip, maar doordat het zo geforceerd was voelde ik me er toch niet 100% comfortabel mee. Oh well. Het is gebeurd.

## Daphne

Oh god het is weer zover, de zielenroerselen der crushbezit tieren weelderig. Ik weet eerlijk gezegd niet wat te doen. Het zal tegen nu ook wel duidelijk zijn voor haar dat ik haar leuk vind, dat kan bijna niet anders. Ze initieert wel af en toe het gesprek (in de aardrijkskundeles, tijdens de Engels ozc, laatst had ze me op Instagram een compliment gegeven over mijn foto's) maar dan zitten we al bij elkaar; het is tot nu toe altijd ik die naar haar omgeving ga. Nu, de reden daarvoor spreekt kinda voor zich: als ik met Floris mee ga om naar Daphne te gaan is dat niet per se een onlogische verplaatsing, en andersom wel. Lees ik hier te veel in? Ja, absoluut. Maar ze is wel consistent de eerste die al m'n verhalen op Instagram bekijkt. Nou goed, ik wil zo graag een avance maken maar tegelijkertijd ook al weten wat het antwoord gaat zijn ---
layout: post
title: Redfox en Daphne
category: entry

activiteiten: 10
emotie: 10
---

**23:30.** Het is weer eens veel te lang geleden en er is weer veel te veel gebeurd, dus bij deze een update over mijn leven, te beginnen bij vandaag. Redfox organiseert tijdens de examenperiode namelijk een aantal dagen waarop je kunt studeren in een rustige omgeving met leeftijdsgenoten en waarbij er goed voor je gezorgd wordt; zo ook vandaag in Leuven aan de Tiensevest 50 in het hoofdkwartier van de PVDA. Ik hoorde er enkele dagen geleden van en besloot dat het wel eens leuk zou zijn om daar bijles te geven (allemaal leuk en wel om over mutual aid te praten, maar daad moet bij woord gevoegd worden, verdomme) en dus vertrok ik vanochtend in aller haast naar het station van Bilzen. Eens in Leuven aangekomen om 10:40 (na vertraging doordat de IC naar Leuven en Blankenberge niet reed) begaf ik me naar wat nu met voorsprong mijn favoriete gebouw in heel Leuven is. Ik werd er door Bram (met wie ik al eerder contact gehad had) zeer warm ontvangen met een koffietje, en ging daarna naar boven waar al een meisje zat: dat meisje heette Lola, knap en zeventien, en natuurlijk kneiterlinks. Aanvankelijk praatten we niet zo veel, maar na de middagpauze verliep alles veel vlotter; maar goed, ik loop op mezelf vooruit.  
Twee andere meisjes wier naam ik niet weet kwamen na ongeveer tien minuten ook binnen. Een ervan kwam me om een of andere reden enorm bekend voor, maar ik kon er maar geen vinger op leggen. Rond 11:20 belde Ayaan me om te laten weten dat ze in Leuven was, ik heb een tijdje buiten gestaan om haar tot in het gebouw te zien te krijgen want ze kon het niet vinden. Precies op dat moment is Bram naar zijn werk vertrokken en enkele minuten later was Arne daar. Ik heb Ayaan dan chemieles gegeven tot de middagpauze die om 12:45 was.  
We gingen toen met z'n allen naar beneden en maakten onszelf wat broodjes; Arne had allerlei soorten beleg en fruit gehaald. Toen begon het gesprek wat meer op gang te komen; ik maakte redelijk veel grappige opmerkingen en voelde me erg gewaardeerd als persoon :) Is dat nu wat ze noemen 'charisma'? Is alles wat nodig is een haarelastiek rond je pols, een scheerbeurt en de wil om mensen te helpen?
Na buiten een paar spelletjes (tik-tak-boem en Pang) gespeeld te hebben gingen we terug naar binnen. Ik heb Lola even geholpen met haar biologie en heb haar mijn samenvatting van vorige juni doorgestuurd aangezien dat over precies de dingen die ze nodig had ging. Ik zou niet per se zeggen dat er 'een klik' was, maar we schoten wel zeker goed op met elkaar. Pieter-Jan was ondertussen ook beneden.  
Rond half vijf vertrok Ayaan, niet veel later Lola en weer enkele minuten later de andere twee. Eenmaal beneden heb ik nog even met Pieter-Jan gesproken. Hij heeft me toegevoegd aan de WhatsAppgroep van Redfox Leuven, zodat ik ook op de hoogte ben van de dingen die ze organiseren.

Na de studeersessie die me een enorm gevoel van gemeenschapszin en weldaad gaf ben ik nog even naar de Bilbo Records op het Ladeuzeplein gegaan (Leuven is sowieso heel gezellig maar wanneer het donker is en de feestdagverlichting aan gaat toch nog een stuk gezelliger) waar ik de nieuwe plaat van Warhaus gekocht heb. Op een gekke manier voelt alles dat ik ooit met Fien gedaan heb en nu alleen opnieuw doe als een soort overwinning, waarin ik blij terugkijk op onze herinneringen.
De treinrit naar huis verliep zonder veel interessants.

Dat brengt mij dan tot bij nu, wanneer ik hier in mijn bed lig met m'n kruik.

## Uitgekomen

Gisteren ben ik uitgekomen als non-binair bij pap. Hij had er vrij veel begrip voor, maar de manier waarop het gebeurde laat veel te wensen over. Na de muziekles staat daar opeens de Volvo V70 met kenteken 1-PFU te wachten, in plaats de Dacia Dokker met kenteken 1-ENL-311. Pap opende het gesprek niet met "en, hoe was de les?" maar met "en, hoe staat de rok?" wat mij dus al volledig van mijn stuk bracht. Voor het hele non-binaire had hij nog wel begrip, maar doordat het zo geforceerd was voelde ik me er toch niet 100% comfortabel mee. Oh well. Het is gebeurd.

## Daphne

Oh god het is weer zover, de zielenroerselen der crushbezit tieren weelderig. Ik weet eerlijk gezegd niet wat te doen. Het zal tegen nu ook wel duidelijk zijn voor haar dat ik haar leuk vind, dat kan bijna niet anders. Ze initieert wel af en toe het gesprek (in de aardrijkskundeles, tijdens de Engels ozc, laatst had ze me op Instagram een compliment gegeven over mijn foto's) maar dan zitten we al bij elkaar; het is tot nu toe altijd ik die naar haar omgeving ga. Nu, de reden daarvoor spreekt kinda voor zich: als ik met Floris mee ga om naar Daphne te gaan is dat niet per se een onlogische verplaatsing, en andersom wel. Lees ik hier te veel in? Ja, absoluut. Maar ze is wel consistent de eerste die al m'n verhalen op Instagram bekijkt. Nou goed, ik wil zo graag een avance maken maar tegelijkertijd ook al weten wat het antwoord gaat zijn. Ik wacht af.
