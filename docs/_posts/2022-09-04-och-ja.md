---
title: och ja
category: entry
layout: post

activiteiten: 3
emotie: 1
---

**23:06.** Vergeet de regels! Dit project is vanaf nu enkel een uitlaatklep wanneer het nodig is, en wanneer ik mijn vrienden niet lastig wil vallen. Fuck dus ook de vijfhonderd-woorden–regel, misschien heb ik soms geen vijfhonderd woorden nodig. Vandaag is het echter wel nodig.

Hmja. De dingen gaan steeds slechter, eigenlijk. Ik leg me volledig toe op mijn onderzoekscompetentie voor chemie, de presentatie over *Misdaad en Straf* die ik moet geven, het schrijven van nieuwe nummers en waar is het uiteindelijk goed voor? Mijn eigen genot niet in ieder geval, want ik voel gewoonweg niks meer. Ik haal geen genot meer uit de dingen die ik normaal zo graag doe, en dat is eigenlijk zeer beangstigend. Ik heb vandaag twee keer gehuild bij het horen van *The Place Where He Inserted The Blade*, ik moet zeggen: *Ants From Up There* bevalt me steeds beter.

Ik snap ook niet goed waarom deze verandering nu komt. Is het omdat ik meer weet over Fien en hoe ze over me denkt? Is het omdat school terug begonnen is? Is het omdat ik voor enorme onzekerheden sta (betreffende studiekeuze) en daar nu met de neus bovenop wordt gedrukt? Is het gewoonweg omdat ik me eenzaam voel?

Of is het zelfs zonder reden, en zelfvoorzienend? Ik voel me kut, omdat ik me kut voel, omdat ik me kut voel, etcetera.

Ik ga niet liegen (waarom zou ik liegen? Het is toch godverdomme mijn eigen dagboek, zeker!): de flashbacks naar seks met haar doen het meeste pijn. Elk passioneel moment dat ik met haar deelde is nu een nietsbetekenend puntje in mijn herinneringen en waarschijnlijk niet in de hare, elke stap in ons proces van samen dingen uitproberen (van touwen en blinddoeken tot CNC en verstikken, aan haar haar trekken, verschillende standjes, dominantie, de hele shit gwn) is nu zowat verdwenen, maar de flashbacks daar naartoe fungeren als een soort "hé weet je nog toen je dat kon delen met iemand? dat is nu niet meer het geval, hè." en dat **suckt** buitenproportioneel veel. Al die uren die we nazinderend van onze orgasmes in elkaars armen lagen alsof we verlengdes van elkaar waren zijn tot as verworden. En het ergste is: als ik de kans had zou ik terug op regelmatige basis seks met Fien hebben, zoals geconcludeerd in Challes door de weledele heer Aòdhaìn. Diegene die me emotioneel zó heeft uitgewrongen ziet er daarom niet minder goed uit, en uiteindelijk is uiterlijk een enorm klein stukje van mijn seksuele verlangens, ik ken haar en zij kent mij. We weten wat we fijn vinden, bij onszelf en bij elkaar. Ik weet hoe ik haar kan doen klaarkomen, zij weet hoe ze mij kan doen klaarkomen. En de gedachte alleen al dat ze dat bij iemand anders doet (want waarlijk, de tennisguy maakt me ongelooflijk jaloers en ik heb 'm nog nooit gezien) is hartverscheurend, ook al zou het dat natuurlijk altijd zijn.

Ze heeft nooit hartbreuk gevoeld. Ze was over me heen alsof het niets was. Alsof het niets betekende. Fuck you, Fien. Misselijkmakende verspilling van tijd, zaad en lucht. Waar de fuck ben ik überhaupt boos op? Zeer malebrained van me, dit.


